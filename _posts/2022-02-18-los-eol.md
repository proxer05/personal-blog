---
title: "Koniec wsparcia LineageOS 17.1"
last_modified_at: 2022-02-18T16:20:02-05:00
categories:
  - Blog
tags:
  - LineageOS
---

Coś sie kończy coś się zaczyna. LineageOS 17.1 zostaje porzucony na rzecz LineageOS 19.0.

LineageOS występuje w kilku różnych wersjach, które to bazują na różnych odmianach Androida. I tak właśnie LineageOS 18.1 bazuje na Androidzie 11, a wielu czeka na oficjalnie nadejście LineageOS 19.0, który to będzie bazować na Androidzie 12. Warto też wspomnieć o LineageOS 17.1, który “pod spodem” chowa Androida 10.

I właśnie jak się okazuje, to dla LineageOS 17.1 deweloperzy zakończą oficjalne wsparcie. Tak, urządzenia z tym systemem do tej pory ciągle dostawały przeróżne aktualizacje. To się jednak zmieni i LOS 17.1 przestanie być rozwijany. To pozwoli nie tylko nieco odciążyć serwery, ale też – a raczej przede wszystkim – pozwoli deweloperom na skupienie się na rozwoju nowszych wersji systemu.

Oczywiście koniec wsparcia nie oznacza, że telefony przestaną działać. Nic z tych rzeczy! Smartfony dalej będą świetnie pracować i służyć – tylko, że już bez regularnych aktualizacji systemowych.